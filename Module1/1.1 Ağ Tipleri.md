 # 1.1 Ağ Tipleri (Network Types) :
## 1.1.1 Yerel Ağ (Local Networks) :
Yerel ağları, iki bilgisayarın birbirine bağlanmasından tutun yüzlerce, binlerce bilgisayarın bağlandığı her türlü durumda görebiliriz. Ağın küçük bir ofiste, evde veya home ofis bulunduğu duruma SOHO(Small Office and Home Office Networks - Küçük Ofis ve Ev Ofis Ağı) ağı denir. SOHO ağında yazıcı, belge, müzik gibi kaynaklarınızı bir kaç yerel kullanıcıyla paylaşabilirsiniz.  
İşletmelerde, reklam yapmak ve ürün satmak, erzak sipariş etmek ve müşterilerle iletişim etmek için büyük ağlar kullanılır.
Ağ üzerinden iletişim klasik iletişim yöntemlerine (normal mektuplaşma gibi)  göre hem daha hızlı, hem daha kullanışlı hem de daha ucuzdur. Ayrıca ağ, ağ servisleri sayesinde bilgileri saklayarak tekrardan erişmemize yardımcı olur.
İşletmeler ve SOHO ağları paylaşımlı bağlantı kullanır. İnternet ağ içinde ağ ile nitelendirilir çünkü internet bir çok yerel ağın birbirleriyle bağlanması sonucu oluşur.

### Küçük Ev Ağı (Small Home Networks) :
Küçük ev ağı bir kaç cihazın birbirlerine ve internete bağlanmasıyla oluşur.

### Küçük Ofis ve Küçük Ev Ağı (Small Office and Home Office Networks - SOHO) : 
SOHO ağı home ofisteki bilgisayarlar veya uzaktan kontrol edilip bağlanılan bilgisayarları içeren ağ türüdür.

### Orta ve Büyük Ağlar (Medium to Large Networks) :
Bu tür ağlar genellikle okulların ya da şirketlerin kullandığı, bir çok yerdeki yüzlerce veya binlerce cihazın birbirine bağlanıp oluşturduğu ağ türüdür.

### World Wide Networks : 
Dünyadaki bütün cihazların birbirine bağlanmasıyla oluşan ağ türüdür. Aslında interneti oluşturur.

## 1.1.2 Mobil Cihazlar :
İnternet sadece bilgisayar ya da laptoptan değil mobil cihazlar gibi daha bir çok cihazdan oluşur. Bütün bu cihazlarla (mobil cihazlar, akıllı ev aletleri ve diğer bağlantılı cihazlar)
### Akıllı Telefonlar (Smartphone) :
Akıllı telefonlar, internete her an istediğiniz yerden bağlanma özelliğine sahiptir. Akıllı telefonlar beraberinde bir çok yararlı özelliği getirir. Kamera, GPS, medya oynatıcısı gibi.
### Tablet
Tabletler akıllı telefonlara benzerler fakat akıllı telefonlara göre daha büyük ekranlıdırlar. Video izlemek, magazin/kitap okumak gibi aktiviteler için daha uygundur. Ekran klavyesiyle birlikte dizüstü bilgisayarınızla yapabileceğiniz bir çok şeyi yapma imkanı sunar(email okumak, internette gezinmek gibi).
### Akıllı Saatler :
Akıllı saatler bir telefona bağlanması sayesinde gelen bildirimleri, aramaları okumaya yarayan ayrıca takanın kalbini ölçmeye, adımını saymaya gibi gibi ek özellikleri olan bir cihazdır.

## 1.1.3 Akıllı Ev Aletleri :
Buraya kadar işlediğimiz cihazlar dışında evinizde bulunan internete bağlanan cihazlar şunlardır : 

### Güvenlik Sistemleri : 
Evinizdeki bir çok şeyi kontrol etmenize yarayan güvenlik sistemleri akıllı telefonunuza bağlanarak size evde ışıkları kapatma, klimayı açma/kapatma, sıcaklığı kontrol etme ve evinizi uzaktan izleme gibi gibi özellikler sunar.

### Elektronik aletler :
Evinizde kullandığınız bir çok elektronik alet (buzdolabı, fırın, bulaşık makinası gibi) internete bağlanır. Bunların internete bağlanması sayesinde uzaktan aç kapa yapabilir, durumlarını kontrol edebilirsiniz.

### Akıllı TV : 
Akıllı TV'ler kablosuz olarak internete erişerek dizi film izlemenizi, maillerinize bakmanızı, webde gezinmenizi gibi olanaklar sağlar.

## 1.1.4 Diğer Bağlantılı Cihazlar : 
### Akıllı Arabalar :
Bir çok yeni modern arabalar internete bağlanarak;  yer-yön bulma, video-müzik oynatma, arama yapma, mesaj gönderme gibi özellikler sağlar. Ayrıca akıllı telefonunuza bağlayarak arabanızın motor durumunu, önemli uyarıları vs. görebilirsiniz.
### RFID Etiketleri :
Radyo Frekansı Doğrulaması (Radio frequency identification) etiketleri bir nesneye yerleştirilerek nesnenin uzaktan görüntülenmesi ve kontrol edilmesini sağlar.

### Sensörler ve Tetikleyiciler : 
Sensörleri kullanarak sıcaklığı, nemi, rüzgar hızını, zemin nemi gibi bilgilere erişebilir tetikleyiciler sayesinde bu bilgilere göre önlemlerinizi alabilirsiniz.

### Medikal Cihazlar :
Hastanelerde ve kliniklerde hastaların veya çalışanların kullandığı bir çok alet vardır. Bunlardan bir kaçı insülin pompası, kalp pili ve görüntüleme cihazlarıdır. Herhangi bir hayati uyarı olduğunda hemen geribildirim vererek önlemlerin alınmasını sağlar. Bu tür aygıtların güvenlik açısından korunması ve düzgün çalışması hayati önem taşır.
