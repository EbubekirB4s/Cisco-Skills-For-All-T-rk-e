## ISP Servisleri : 
ISP(Internet Service Provider) yani İnternet Servis Sağlayıcısı internet ile ev ağı arasında köprü kurar. ISP, bir yerel kablo sağlayıcısı, sabit telefon hattı sağlayıcısı, telefonlarınız için hücresel ağ sağlayıcısı ya da herhangi bir şirketin fiziksel ağ altyapısındaki bant-genişliğini kiralayıp sağlayan bağımsız bir şirket olabilir. Bir çok ISP servisi abonelerine figürde gösterildiği gibi bir çok ek teklifler sunar. Bu servisler genelde eposta hesapları, ağ deposu, web hosting ve otomatik yedek veya güvenlik servisleridir.
ISP'ler küresel internetteki iletişim için çok kritiktir. Her ISP servisi, tüm dünyadaki internete bağlanmış kullanıcıların bulunduğu bir ağ yaratmak için  diğer ISP servisine bağlıdır. ISP servisleri, internet trafiğinin kaynaktan hedefe en kısa yolda gitmesi için belirli bir hiyerarşik bir düzende bağlanmıştır. 
İnternetin belkemiği, dünyanın dört bucağındaki büyük metropollerin çeşitli servis sağlayıcı ağlarını birbirine bağlamak için yüksek hızlı veri bağlantıları sağlayan bir bilgi otoyolu gibidir. Kısaca internet, dünyanın büyük ISP servislerini bağlayıp burada herhangi bir ISP servisindeki kullanıcının diğer herhangi bir ISP servisindeki kullanıcıyla veri aktarımı ve iletişim kurmasını sağlayan bir yoldur. Bu bağlantının olmasını sağlayan ağ ortamı fiber optik kablolardır. Bu kablolar genelde yeraltında şehirlerle kıtalara bağlı şekildedir. Ayrıca fiber optik kablolar, deniz altında kıtalara,ülkelere ve şehirlere bağlı şekilde çalışabilir. 
<img src='./img/isp-additional-services.png'>
